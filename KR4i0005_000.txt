# -*- mode: mandoku-view; -*-
#+TITLE: 本事詩
#+DATE: 2015-08-25 00:44:13.668152
#+PROPERTY: ID KR4i0005
#+PROPERTY: BASEEDITION WYG    
#+PROPERTY: JUAN 提要
<pb:KR4i0005_WYG_000-1a>¶
欽定四庫全書　　　　　集部九¶
　本事詩　　　　　　　　詩文評類¶
　　提要¶
　　　　(臣/)等謹案本事詩一巻唐孟棨撰棨字初中¶
　　　　爵里未詳王定保摭言稱孟棨年長于小魏¶
　　　　公放榜日棨出行曲謝則棨於崔沆下及第¶
　　　　書中韓翃條内稱開成中余罷梧州亦不知¶
　　　　為梧州何官新唐書藝文志載此書題曰孟¶
<pb:KR4i0005_WYG_000-1b>¶
　　　　綮毛晉津逮秘書因之然諸家稱引並作棨¶
　　　　字疑唐志誤也是書皆采厯代詞人縁情之¶
　　　　作叙其本事分情感事感髙逸怨憤徵異徵¶
　　　　咎嘲戲七類所記惟樂昌公主宋武帝二條¶
　　　　為六朝事餘皆唐人其中士人代妻答詩一¶
　　　　首韋縠才調集作葛鵶兒二人相去不逺盖¶
　　　　傳聞異詞薔薇花落一詩乃賈島刺裴度作¶
　　　　棨所記不載縁起疑傳寫脱誤其李白飯顆¶
<pb:KR4i0005_WYG_000-2a>¶
　　　　山頭一詩論者頗以為失實然唐代詩人軼¶
　　　　事頗賴以存亦談萟者所不廢也晁公武讀¶
　　　　書志載五代有處常子者嘗續棨書為二巻¶
　　　　仍依棨例分為七章皆唐人之詩今佚不傳¶
　　　　惟棨書僅存云乾隆四十六年十二月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
